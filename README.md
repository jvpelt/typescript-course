# typescript-course

In deze repo vind je materiaal wat je kan helpen bij het leren van typescript. De opbouw van de repo is gedaan middels een folder structuur die ieder een onderwerp binnen typescript beschrijven. Deze kunnen van boven naar onder worden doorlopen of separaat als naslagwerk worden gebruikt. De repo is grofweg in 2 categorieen opgedeeld, basic syntax/features en design patterns. We zullen eerst beginnen met de basic syntax alvorens we overgaan naar de design patterns.

Typescript is een superset op javascript die de mogelijkheid bied om statische types toe te voegen. De browser kan niet overweg met typescript, daarvoor is er een transformeer/compileer stap nodig die de typescript bestanden omzet naar javascript bestanden. Dit is te vergelijken met esnext features die nog niet volledig door alle browsers ondersteund worden.

De voornaamste reden om typescript te gebruiken is dat je hiermee een volledige categorie aan bugs elimineert. Typos, herdefinities en andere fouten die te wijten zijn aan de vrije structuur van javascript zijn verleden tijd. Wat wel in acht genomen moet worden is dat zoals hierboven uitgelegd typescript enkel "leeft" tijdens de development en tijdens de runtime geen beroep kan doen op de types. Dat gezegd hebbende is je code dus zo goed als de types die je eraan gegeven hebt.
